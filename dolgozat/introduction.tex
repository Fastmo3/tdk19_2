%TODO Add motivation, structure, results


\chapter{Bevezetés}
A BPEL (\textit{Business Process Execution Language}) nyelv létrejötte elsődlegesen a Web szolgáltatások területéhez kapcsolódik, de a nyelv mint általános munkafolyamat (\textit{workflow}) leíró nyelv, más alkalmazási témakörhöz is köthető. A BPEL szerepét fontosságát, jól mutatja az a tény is, hogy igen gazdag irodalom található az egyes alkalmazási területekről és speciális szabvány kiegészítésekről.
%TODO Ide kellenének a hivatkozások néhány irodalomról!

A  BPEL aktualitását jelzi, hogy a megvalósító motorok köre is folyamatosan bővül. Ugyan már lassan 15 év eltelt a szabvány bevezetése óta, a meglévő nagyobb rendszerek (Oracle BPEL Process Manager, IBM WebSphere Process Server, Microsoft BizTalk Server, SAP SAP Exchange Infrastructure) alternatívájaként  most is jelennek meg új végrehajtó motor implementációk. A Wikipédia forrása szerint \cite{wikiBpelList} a közelmúltban az alábbi szabad szotver implementációk születtek (\ref{tab:bpel_softwares}. táblázat).

\begin{table}[h!]
\centering
\caption{A BPEL nyelv szabad szoftveres implementációi.}
\label{tab:bpel_softwares}
\begin{tabular}{|c|c|c|c|}
\hline
\textbf{Termék neve} & \textbf{Fejlesztő} & \textbf{Megjelenés éve} & \textbf{Licensz}\\
\hline
JBPM & JBoss & 2016 & Apache\\
Apache ODE & ASF & 2016 & Apache\\
Activiti & Alfresco & 2014 & Apache\\
\hline
\end{tabular}
\end{table}

Annak ellenére, hogy napjainkra már több BPEL motor elérhető és használatos, a BPEL szerkesztők és különösen a BPEL validációs rendszerek köre igen szegényes. Ezen tapasztalatokból kiindulva a dolgozat célja egy olyan BPEL validációs rendszer elkészítése, amely a BPEL rendszerek egyik fontos tulajdonságát, a terhelés korlátosságát (\textit{bounded model})
%TODO Be kellene hivatkozni, hogy hol hívják ezt bounded modelnek!
vizsgálja. A korlátosság azt jelzi, hogy minden csomópontban van egy felső korlát a végrehajtható feladatok számára, intenzitására vonatkozóan. Ha a rendszer nem teljesíti ezt a kritériumot, akkor túlcsordul valamely megmunkáló/tároló helyen. Az elemzés során a korlátosság ténye mellett, a korlát értékei is fontos vizsgálandó jellemzők. 

A meglévő tervezői rendszerekben legtöbbször szimulációval történik a főbb paraméterek, a korlátosság vizsgálata. Ezen megközelítésnek rendszerint két problémája van: az vizsgálat teljessége (azaz valóban minden lehetséges esetet áttekintettük-e) illetve a végrehajtási idő (a szimulációk futtatása hosszabb időt is igénybe vehet).

A dolgozatban a BPEL folyamatok Petri-háló alapú vizsgálatát végzem el. A Petri-háló alapú reprezentáció egy elfogadott és többek által alkalmazott megközelítés. A kidolgozott rendszer inputként egy  BPEL modell leírását várja és kimenetként az elemzés eredményét illetve a folyamatok nyomkövetését adja vissza.
